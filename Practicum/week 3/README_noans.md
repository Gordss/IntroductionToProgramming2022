# Задачи

## Tипове в C++ (продължение)
> 1. Да се напише програма, която:
- създава целочислената променлива age с подходяща стойност и я извежда на конзолата

- въвежда две неотрицателни цели числа (a, b) и извежда на различни редове на конзолата:
    - тяхната сума;
    - абсолютната стойност на тяхната разлика;
    - остатъка при деление на първото с второто число;
    - цялата част на частното на двете числа;
    - частното на а със b;
    - частното на a със b, закръглено надолу; (*)
    - частното на a със b, закръглено нагоре;
    - а, повдигнато на степен корен квадратен от b;
    - логаритъм от числото, получено в (*), при основа 2. Изведеното число да бъде с точност до петия знак след десетичната запетая.

- въвежда радиуса на окръжност и извежда дължината ѝ и лицето на кръга, който описва.

- въвежда две десетични променливи (a,b) и разменя стойностите им:
    - чрез трета променлива;
    - чрез аритметични операции.

- въвежда едно положително трицифрено число и извежда цифрите му в обратен ред, разделени със символа "-". Не използвайте цикли.

- въвежда две цели числа (a,b) и извежда true, ако:
    - поне едно от двете е нечетно;
    - точка с координати (a,b) лежи във вътрешността на кръг с радиус 5 и център (0,1);

и false - иначе. За тази задача използвайте само логическите оператори && и || (без if, for и броячи). 

- въвежда едно неотрицателно цяло число x, за което се знае, че е просто и че е по-малко или равно на 23. Програмата да извежда число, чиято стойност показва кое по ред просто число е x. Не използвайте if, switch, ternary, цикли и логически операции.

- въвежда едно трицифрено число x и извежда true, ако цифрата 7 се съдържа четен брой пъти в х, и false - иначе. Не използвайте if, switch, ternary, цикли и логически операции.

## Видове оператори в C++

|Operator|Type|
|:--:|:--:|
|++, --|Unary operator|
|+, -, *, /, %|Arithmetic operator|
|<, <=, >, >=, ==, !=|Arithmetic operator|
|&&, \|\|, !|Logical operator|
|&, \|, <<, >>, ~, ^|Bitwise operator|
|?:|Conditional operator or a.k.a Ternary operator|

> Ще се фокусираме на побитовите оператори (bitwise operators)

- & (bitwise AND) - връща 1 ако и двата бита са 1

|a|b|a & b|
|:--:|:--:|:--:|
|0|0|0|
|0|1|0|
|1|0|0|
|1|1|1|

- | (bitwise OR) - връща 1 ако поне 1 от битовете е 1

|a|b|a \| b|
|:--:|:--:|:--:|
|0|0|0|
|0|1|1|
|1|0|1|
|1|1|1|

- ^ (bitwise XOR) - връща 1 ако битовете са различни

|a|b|a ^ b|
|:--:|:--:|:--:|
|0|0|0|
|0|1|1|
|1|0|1|
|1|1|0|

- \<\< (left shift) - взима 2 числа, първото е това, на което ще се местят (shift) битовете, второто посочва с колко позиции **наляво**

- \>\> (right shift) - взима 2 числа, първото е това, на което ще се местят (shift) битовете, второто посочва с колко позиции **надясно**

- ~ (bitwise NOT) - взима число и му обръща битовете. За целочислено число N, операцията ни дава -(N + 1).

> Въпрос: Как лесно може да разделим или умножим с 2 едно число, ползвайки побитови операции?

## Примери за употреба на побитови операции в реални проекти

- **bit fields(flags) флагове** - най-добрия метод за представяне на състояние с няколко булеви стойности. Да кажем, че в дадено приложение един потребител може да има 4 привилегии (писане, четене, изпълнение и привилегия за промяна на други потребители). С битовете това ще се запамети в 1 байт, вместо 4. В повечето езици, такива настройки се представят като enum типове (изброен тип, които ще разгледаме по-нататък).

- **Компресиране и криптиране** - има доста алгоритми, които работят с побитови операции. Пример: [Deflate algorithm](https://en.wikipedia.org/wiki/Deflate)

- **Крайни автомати** - може да се изразяват с битови операции (ще ги учите в курса по ЕАИ)

- **Backup на сървъри (RAID Drive Backups) / CheckSum (Network Security)** - една идея за backup на сървъри е да се държи на друго HDD `XOR`-ната информацията сървърите. **Някой може ли да обясни идеята? И защо точно `XOR`?**

## Условен оператор if 
> 1. Да се напише програма, която въвежда три цели числа и извежда най-голямото от тях.

> 2. Да се напише програма, която въвежда две положителни числа n и m(n е трицифрено, а m е едноцифрено). Да се изведе на конзолата true, ако m се съдържа в n и false в противен случай.

> 3. Да се напише програма, която проверява дали положително трицифрено число има повтарящи се цифри или не и извежда подходящо съобщение.

> 4. Да се напише програма, която извежда true, ако цифрите на положително трицифрено число са подредени във възходящ ред и false – в противен случай.

> 5. Да се напише програма, която въвежда четирицифрено положително число. Да се намерят и отпечатат цифрите му и да се намери тяхната сумата.

> 6. Да се напише програма, която въвежда две страни на правоъгълник. Да се провери дали е квадрат и ако е квадрат да се изпише като съобщение на конзолата. След това да се намерят и отпечатат периметърът и лицето на въведеният правоъгълник/квадрат.

## Още задачи

> 1. Да се напише булев израз, който да има стойност истина, ако посоченото условие е вярно и лъжа - в противен случай:

- цялото число p се дали на 4 или на 7

- уравнението ax^2 + bx + c = 0 (a != 0) няма реални корени

- точка с координати (a, b) лежи извън кръга с център (c, d) и радиус f

- точка с координати (x, y) принадлежи на венеца с център (0, 0) и радиуси 5 и 10

- x принадлежи на отсечка/интервал [0, 1]

- x e равно на max { a, b, c }

## По-сложни задачки

1) [Футболна задача](./Условие.pdf)
2) Запознайте се с [решето на Ератостен](https://upload.wikimedia.org/wikipedia/commons/b/b9/Sieve_of_Eratosthenes_animation.gif). Напишете програма, която имитира този алгоритъм с **едномерен статичен масив**.